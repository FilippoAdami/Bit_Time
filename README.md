Alcune persone riscontrano notevoli difficoltà a percepire e stimare lo scorrere del tempo, nonché ad associarlo agli orologi e al concetto di "anticipo" e "ritardo". Conseguentemente queste persone non riescono ad organizzarsi in maniera efficiente e a rispettare le proprie “tabelle di marcia”.
Tramite il supporto della dottoressa Loredana Bittante si vuole sviluppare un'applicazione in grado di aiutare gli utenti a gestire il loro tempo in maniera interattiva e personalizzata. 
L'applicazione prevede una sezione dedicata al/ai caregiver in cui è possibile impostare le nuove attività, visualizzare alcune statistiche e gestire le impostazioni di base.
Nel lato utente, invece, verrà visualizzato lo stato dell'attività in corso (cosa fare e quanto tempo resta per farlo). Sarà quindi possibile interfacciarsi con il sistema per ottenere feedback o aggiornarlo sullo stato dell’operazione in corso (ad esempio passare al task successivo nel caso venga terminato prima dello scadere del tempo impostato).
In caso non ci siano task da svolgere, saranno accessibili dei mini-giochi studiati per favorire l'apprendimento della lettura dell'orologio.
